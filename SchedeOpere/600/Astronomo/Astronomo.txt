Autore: Vermeer

Titolo: Astronomo

Anno: 1668

Periodo storico: Seicento

Stile: pittura

Tecnica: olio su tela

Materiale: /

Dimensioni: 50x45cm

Prestito: sì

Descrizione: In una stanza illuminata da una finestra a sinistra, un uomo sta seduto a un tavolo rivolto verso la luce e coperto da un pesante drappo istoriato su cui stanno appoggiati vari oggetti. Tra questi un mappamondo celeste attira l'attenzione dell'uomo, che vi rivolge lo sguardo e lo tocca, come a farlo ruotare, con la mano. Facendo questo gesto si avvicina sollevandosi leggermente.

Il nostro astronomo, in una modalità caratteristica del ritratto di sapiente, non è al telescopio, che non è neanche raffigurato; egli invece sembra ricercare sul globo le costellazioni o i corpi celesti che trova descritti nel libro che ha davanti a sé, sulla scrivania. La naturalezza del gesto sembra ricordare l'immediatezza raccolta della Fantesca che porge una lettera[8]. Dietro al grande tappeto del tavolo si può vedere un astrolabio piano, strumento principe dell'astronomia e della navigazione, in quanto permette di ricavare, in base alla posizione degli astri, le proprie coordinate[6].

Come nella maggior parte dei dipinti di Vermeer è presente la finestra: in questo caso è decorata con motivi policromi. Come sempre in Vermeer gli oggetti non sono inseriti a caso o inventati: le costellazioni, il libro che ha sulla scrivania...

Sopra l'armadio dietro di lui si vedono almeno una decina di libri di varie dimensioni, e applicato sulle ante è un diagramma curioso con un cerchio grande e due cerchi più piccoli agli angoli superiori, ma il suo significato è oscuro. Il panneggio che copre il tavolo ha motivi floreali che lo caratterizzano come prodotto locale piuttosto che esotico. A ben vedere, invece è l'abito del personaggio a conferire al tutto un tocco di esoticità. Si tratta, secondo molti, di un kimono giapponese, che veniva portato nei Paesi Bassi dai mercanti. Veniva spesso indossato da magistrati e dotti spesso ritratti nei loro studi.

Il compasso nel linguaggio iconografico convenzionale indica precisione e rigore. La mancanza di un cannocchiale invece potrebbe sorprendere. In effetti negli stessi anni in cui Vermeer creava questi lavori c'erano stati grandi mutamenti in questo campo.

Tutto questo non sembra interessare il nostro astronomo, che, in verità, non osserva nemmeno il cielo dalla finestra. Egli sembra più dedicarsi all'antica scienza dell'astrologia.

Immagine