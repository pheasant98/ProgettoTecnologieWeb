Autore: Francesco Mochi

Titolo: Annuncizione

Anno: 1603-1605

Periodo storico: Seicento

Stile: scultura

Tecnica: /

Materiale: marmo

Dimensioni: 210cm

Prestito: sì

Descrizione: 
L'angelo annunciante è colto nel momento in cui sta scendendo dal cielo, appoggiato su una nuvola che lo sorregge. Il panneggio è turbinosamente mosso dal volo: il marmo è lavorato con estrema perizia e perfetta armonia delle proporzioni, mentre i dettagli e l'agilità della scena rendono la figura viva e possente nella sua grazia ed esuberanza. Il volto è espressivo e magnetico nella sua bellezza. La Madonna annunciata viene colta in piedi, appena alzata dalla sedia, che è ancora in bilico e alla quale rimane impigliato l'abito, con il libro di preghiere stretto al seno come protezione, e con le gambe rivolte nel senso opposto di san Gabriele arcangelo, quasi pronta per fuggire. L'espressione non è di rassegnazione ed unisce il timore per il sopraggiungere dell'Arcangelo ad uno sdegno fiero e quasi altero.

Scarni elementi sono gli che connotano la scena dal punto di vista spaziale e realistico: una sedia ed un libro. Infatti, la parte inferiore della sedia sembra sfondata, a sottolineare la massa possente della Madonna, che non è certo una presenza esile a confronto dell'Arcangelo, il quale presenta dimensioni minori, perché è egli è mostrato ancora in cielo e quindi più lontano dallo spettatore.
L'accostamento tra il dinamismo centrifugo di san Gabriele arcangelo e la concentrazione dello scatto allarmato della Madonna produce un insieme di sorprendente complementarietà ed equilibrio. Il formidabile movimento dell'Arcangelo è frutto di uno schema compositivo profondamente innovativo sostenuto da una capacità tecnica che precorre i temi e i valori del barocco. Il volume compatto di Maria Vergine, in apparenza meno impegnato, è al contrario un saggio di analisi psicologica e di indagine naturalistica, in particolare nel dettaglio della sedia.

Immagine